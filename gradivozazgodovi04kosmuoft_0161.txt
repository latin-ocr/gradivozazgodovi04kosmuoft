St. 70. ιιι

 

 

se je brez ugovora polastil svojih posestev. Cerkev je imela potem

mir toliko casa, dokler Je Zivel nadskof Konrad.

Vita chum-adi archiep.. c. 16 (ΜΟ. SS.. XI, 72, 73): „Post hunc per—
secutores habuit alium Heinricum, qui iunior appellabatur, et priori Heinrico
mortuo ducatum Karinthiae obtinuit, et fratres eius Engilbertum et Bernhardum
comitem. Sed Heinricus festina morte sublatus, Engilberto fratri crudelitatem

quam contra ecclesiam excitaverat prosequendam cum ducatu dereliquit. Quem
tamen prefatus episcopus Gurcensis parva ministrorum suorum, et magna virtute

divina, fortiter depressit. Unde cum ab illo in castro Frisacensi clausus, primum
obsidione militum teneretur, et usque ad extremam necessitatem deductus esset,
adiuvante eum viriliter Engilscalco ministro ecclesiae Salzpurgensis, tanta virtute
tantaque constantia castrum defendit, ut hostes illud capi ullo ingenio vel labore

posse desperantes. obsidionem solverent. Prius tamen constructis, ne liberam
haberent exeundi vel quoquam progrediendi facultatem, tribus vel quatuor castris,

et militibus dispositis, adiuncta etiam villa Frisacensi, quae tunc non sicut modo
sub castro, sed contra castrum ex altera parte fluvii in medio decurrentis posita

-erat, et cottidie trecentis ferme loricis vel clippeis instructos cives habebat. Coactus

tandem tam diuturna et crudeli afflictione marchionem de Hustria Liupoldum,
patrem Heinrici, qui adhuc superest et ducis nomine pollet, pecunia conduxit,
seseque ab his quibus diu circumdatus erat pressuris auxilio illius liberavit,
destructis castris quibus vallatus erat, et adversariis omnibus longe dispersis.
Verum cum adhuc villa memorata Frisacensis incolumis maneret, et refugium

inimicis prestaret, comitem de Siliwich convocat occulto, et cum militum non
parva manu inter castrum frisacense et proximum montem abscondit. Orto vero

sole, exire fecit quosdam de castro quasi ad diripienda pecora, quae ad pastum
sequentibus pastoribus egrediebantur. Civibus itaque cum furore magno super
hos irruentibus, comes cum suis occurrit, et tanta caede contrivit, ut ultra manum

levare non auderent nec possent. Aperta itaque via episcopo et suis, ducem
persecutorem suum tanta animositate et pertinacia persecuti sunt, ut abiurantes

prorsus de praeda hostium nichil attingere, iuramento quoque firmarent se paratos,

ubicunque occurrerent illis, nec pro sua paucitate nec pro illorum multitudine
terga dare, sed aut mori fortiter, aut ulcisci mala quae in ecclesiam beati Ruod-

berti et sanctae Mariae commisissent. Unde facturn est, ut frequenter egressi,
et adversarios eminus aspicientes, mox super eos irruerent, et caede ac
mutilatione vulneribusque ita contererent, ut defendendi se ausu penitus amisso,

spem omnem salutis in fuga ponerent. Quamobrem dux tam suorum ignavia
quarn istorum constantia consilio perdito, quid faceret, quo se converteret

nesciebat, quia cottidie variis cladibus perire suos videbat: et tamen redditus
episcopales quos sibi vendicaverat remittere dolebat et erubescebat. Interea

episcopus centum marcas obtulit duci, quatinus et ecclesiae parceret, et suos
sibi redditus restitueret. Quo renuente. ministris suis eandem pecuniam obtulit,

ut auxilio sibi essent ad recuperanda quae dux abstulisset. quue cum se facturos
firmissime promitterent, surgens episcopus, et ad singulas veniens curias, cru—

cemque super portas ponens: Haec, inquit, bona ex parte Dei omnipotentis duci
interdico. Quae si ultra invadere presumpserit, ultionem Dei et ministrorum

ecclesiae sentiat. Hoc facto dux consternatus animo. vellet nollet a presumptione
sua quievit, et interdicta sibi bona ulterius non contigit. Cumque argueretur a
suis, quod minas clerici expavesceret, ait: Non hunc, sed potius eius milites
pannosos provocare in perniciem vestram et dedecus meum erubesco, quia si
iterum contra surrexerint, et rubiginosis gladiis vos funditus delebunt, et me de
terra eicient. Ex tunc inimicis contritis episcopus sua sine contradictione possedit,
et quamdiu vixit archiepiscopus, ecclesia pacem habuit.“

